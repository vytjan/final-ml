Buvo trys broliai: du gudrus ir vienas kvailas. Tėvas prieš mirtį jiems pasakė:
—      Ateikit kasnakt po vieną ant mano kapo, prisipylę po maišeli pelenų.
Kai tėvas pasimirė, gudrieji broliai prašo kvailį, kad jis eitų pirmą naktį. Kvailys, prisipylęs pelenų maišelį, nuėjo ant kapo ir atsigulė. Girdi iš po žemės balsą:
—      Ar yra mano sūnus?
—      Yra,— atsakė kvailys.
Vėl balsas iš po žemės:
—      Eik laukan iš kapų, rasi juodą žirgą, prikabintą prie tvoros. Tą žirgą paleisk, tik nusimauk kamanas ir ištrauk vieną ašutą iš uodegos, parsinešk jį namo ir sudegink. Kai tau reikės kuomet žirgo, išeik į laukus ir sužvangink kamanomis, tuoj jis atbėgs pabalnotas, o ant balno rasi gražius drabužius.
Išėjo kvailys iš kapų, rado žirgą. Numovė kamanas, ištraukė ašutą iš uodegos, parėjęs namo, sudegino ir pats atsigulė ant krosnies.
Broliai iš ryto klausia, kaip ten buvo.
—      Ką tik gyvas išlikau,— atsakė kvailys.
Antrą vakarą reikia eiti antram broliui. Tas prašo, kad vėl eitų kvailys. Kvailys iš karto atsisakinėjo, pagaliau sutiko. Pasiėmė pelenų maišelį, nuėjo ant tėvo kapo ir atsigulė. Girdi iš po žemės balsą:
—      Ar yra mano sūnus?
—      Yra,— atsakė kvailys.
Vėl balsas iš po žemės:
—      Eik iš kapų laukan, rasi prikabintą bėrą žirgą.


         Kartą višta Baltuolė išvedė savo viščiukus pasivaikščioti. O šie nenori vieni bėginėti. Pamato krūmą ir pasislepia tarp šakelių. Žiūri višta – nebėra jos vaikų. Šaukia,
    barasi. Tik girdi – kažkas cypia už krūmo. O ten viščiukai kirminėlį dalinasi.

Šykštus ponas
         Gyveno kartą labai turtingas ponas. Jo klėtis visada buvo pilna grūdų. O pinigų net suskaičiuoti negalėjo. Bado metais niekam veltui nė grūdo neduodavo.
         Todėl jo visi šalinosi. Niekas jo nekvietė į svečius. Gyveno sau vienas.

Nepavijo

         Gyveno kartą Sargis. Jis turėjo savo būdą. Ten slėpėsi nuo lietaus ir sniego. Šeimininkai ėsti jam duodavo tris kartus per dieną. Jų sūnus Tomas labai mylėjo Sargiuką.
         Vieną rytą Sargis pamatė rudą katę. Pradėjo loti. Po to įsibėgėjo ir trūktelėjo. Grandinė nuo kaklo nutrūko...

Mergaitė ir stirna
	
         Ant kalno stovėjo medinė trobelė. Prie lango sėdėjo maža mergaitė. Ji verpė plonus siūlus. Iš siūlų išaus drobės ir pasiūs žvėrims drabužėlių.
         Kartą mergaitė išgirdo tylų beldimą. Atidarė duris ir pamatė stirną.
         Ko ji atėjo?

Pavasaris

         Vėjas kvepia gležnais pumpurais. Įeina spinduliai į želmenis. Iš tolo šviečia beržynai.          Sulaukėme pavasario. Sulaukėme pirmų žiedų.
Sulaukėme vieversių, pempių, varnėnų, gandrų.


